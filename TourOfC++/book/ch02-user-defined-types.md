# Օգտագործողի սահմանած տիպերը

* Ներածություն
* Ստրուկտուրաներ
* Դասեր
* Միավորումներ
* Թվարկումներ
* Խորհուրդներ


## 2.1 Ներածություն

Այն տիպերը, որոնք ստեղծվում են հիմնական տիպերի (§1.5), `const` մոդիֆիկատորի (§1.7)  և հայտարարման օպերատորների (§1.8) միջոցով, կոչվում են *ներդրված տիպեր* ։ C++ լեզուն ունի ներդրված տիպերի և գործողությունների հարուստ բազմություն, բայց հատուկ ցածր մակարդակում։ Նրանք անմիջականորեն և արդյունավետորեն արտացոլում են կոմպյուտերի ապարատային պայմանական հնարավորությունները։ Այնուամենայնիվ, նրանք ծրագրավորողին չեն տրամադրում բարձր մակարդակի գործիքներ հարմար ձևով բարդ ծրագրեր գրելու համար։ Փոխարենը C++ լեզուն հավելում է ներդրված տիպերն ու գոծողությունները *աբստրակցիայի մեխանիզմների* իմաստավորված բազմությունով, որից ծրագրավորողները, կարող են ստեղծել այդպիսի բարձր մակարդակի գործիքներ։ C++ լեզվում աբստրակցիայի մեխանիզմներն առաջին հերթին մշակվել են, որպեսզի թույլ տան ծրագրավորողներին մշակել և իրականացնել իրենց սեփական տիպերը՝ համապատասխան ներկայացմամբ և գործողություններով, և որպեսզի ծրագրավորողները կարողանան պարզ և կոկիկ? օգտագործել տվյալ տիպերը։ C++ լեզվում այն տիպերը, որոնք ստեղծվում են ներդված տիպերից դուրս՝ օգտագործելով C++֊ի աբստրակցիայի մեխանիզմները կոչվում են *օգտագործողի սահմանած տիպեր*։ Դրանք ներկայացված են որպես դասեր և թվարկումներ։ Այս գրքի մեծ մասը նվիրված է օգտագործողի կողմից սահմանված տիպերի մշակմանը, իրականացմանը և օգտագործմանը։ Այս գլխի մնացած մասը ներկայացնում է հենց այդ նպատակի համար անհրաժեշտ ամենապարզ և հիմնական գործիքները։ 4-5֊րդ գլուխները աբստրակցիայի մեխանիզմների և նրանց առաջարկած ծրագրավորման ոճի ամբողջական նկարագրւմն է։ 6-13֊րդ գլուխները ներկայացնում են ակնարկ ստանդարտ գրադարանի մասին, և քանի որ ստանդարտ գրադարանը հիմնականում բաղկացած է օգտագործողի սահմանած տիպերից, ներկայացվում են օրինակներ, թե ինչ կարող ենք կառուցել, օգտագործելով 1-5 գլուխներում ներկայացված լեզվի հարմարություններն ու ծրագրավորման տեխնիկան։




